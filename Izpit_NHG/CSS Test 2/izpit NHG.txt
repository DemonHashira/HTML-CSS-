 НХГ "Св. св. Кирил и Методий" е правоприемник и продължител на традициите
 на Българска мъжка гимназия, открита с акт на екзарх Йосиф през 1880 година
 в Солун. Това е първото българско светско училище в Македония,
 създадено в резултат на дългогодишните борби на българите към култура,
 просвета и национално обособяване.
          
 Със заповед на Министъра на народната просвета от 29.08.1991 година
 е открита Национална хуманитарна гимназия "Св. св. Кирил и Методий",
 правоприемник и продължител на Политехническа гимназия "Кирил и Методий"
 - бивша Солунска. В гимназията работят 64 висококвалифицирани учители,
 които обучават 703 ученика в профилите "Хуманитарен" и "Изкуства".
 Началото на профилираното обучение е поставено през 1984 година с
 приемането на една паралелка с разширено изучаване на Изобразително
 изкуство. През 1989 година е приета първата паралелка с разширено
 изучаване на Музика, а от 1991 година се осъществява разширено
 изучаване на Български език и литература. 